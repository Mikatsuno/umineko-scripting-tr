`Tatlıyı beklememize bile izin verilmeden odadan kovulduk.`
`Duyduğuma göre, eninde sonunda, ailemiz büyükbabamızın cevap vermesini sağlayamamış.`
`...Bunu söylemem gerektiğinden emin değilim, ama büyükbabamın sırtının sıvazlanmayı hak ettiğini düşünüyorum.`
`Tuhaf mektubunun, kendisi hayattayken mirası dağıtmak için yanıp tutuşan çocuklarında yarattığı şoktan oldukça memnun olmalıydı.`
`Ben de aşağılık ebeveynlerimizin tüm bu karmaşa içinde hak ettiklerini aldıklarını düşündüm.`
`......Ama kendimi pek iyi hissettiğimi söyleyemezdim.`
`{n}Kendimi küskün hissediyordum.`
`Büyükbabam onları bir süredir eğlendirmemişti, ama görünüşe göre mektupla ilgili hiçbir şeyi de inkâr etmemişti.`
`Cadının mektubunda büyükbabamın adı birkaç kez geçiyor.`
`Büyükbaba birinin onun adını çaldığını bilseydi, karakteri göz önüne alındığında, muhtemelen öfkeden deliye dönerdi.`
`Ancak Büyükbaba mektubun içeriğini bilmesine rağmen, soğukkanlılıkla görmezden gelmişti.`
`Bu durumda, bu sessiz bir evet sayılır mıydı?`
`Eva Teyze ve babam mektubu kendi lehlerinde yorumlamaya çalışıyorlardı, açgözlülükleri açıkça görülüyordu.`
`Hepsi bu kadar olsaydı çok da önemli olmazdı, ama yetişkinler daha sonra mektubu alan Maria'ya odaklanmaya başlamışlardı.`
` Mektubu ona kimin verdiğine dair sorularla onu sıkıştırmaya devam ettiler.`
`Maria mektubu {f:5:Beatrice}'den aldığını defalarca tekrarladı, ama böyle gizemli bir kişinin bu adadaki diğerlerinin arasına karışmış olması mümkün değildi.`
`...Ne de olsa, burası Ushiromiya ailesi dışında kimsenin yaşamadığı küçük bir ada.`
`Maria, kendisine kaç kez sorulursa sorulsun, bunu {f:5:Beatrice}'den aldığını tekrarlayıp durdu.`
`Yetişkinler Maria'nın kendilerini kandırmaya çalıştığını düşünmüş olacaklar ki geri adım atmadılar, ve Maria gözyaşlarına boğulana kadar onu sorguladılar...`
`Maria serbest bırakıldığında, bitkin düşeceği raddeye kadar ağlamıştı.`
`Ailemiz konukevine gitmemizi ve Maria'yı da yanımıza almamızı emretti,`
` Daha sonra yemek salonuna kapandılar, ve miras konusunu tartıştıkça sesleri daha da yükselmeye başladı.`
`Görünüşe göre, o garip mektup yüzünden, Krauss Amca'nın bir sonraki aile reisi olma ihtimalinin boş bir sayfaya geri dönme olasılığı ortaya çıkmıştı,`
` ve onu kabul etmeleri karşılığında, babam ve diğerleri Krauss Amca'dan yüklü miktarda para koparmaya çalışıyorlardı...ya da onun gibi bir şey.`
`Jessica ve ben, ikimiz de şaşkınlık içinde, konukevine geçmekten mutluluk duyduk.`
`Kafaları parayla ilgili düşüncelerle dolu o pis yetişkinlerle aynı çatı altında olmak istemiyorduk.`
`George-aniki ailemiz adına yalvardı, onları anlamamızı istediğini söyledi.`
`...Onun muhakemesini anladım.`
` Bu para muhabbeti ne kadar iğrenç olursa olsun, gözlerinizi kapatsanız da geçmeyecekti.`
`Ama yine de, nasıl bu kadar göz göre göre para düşkünü şeytanlara dönüşebiliyorlardı...`
`Maria hüngür hüngür ağlamıştı, ve yatağında saklanıyordu.`
` Bir süredir kıpırdamamıştı bile, yani muhtemelen uyuyordu...`
`".........Bu mektubu Maria-chan'a kim verdi?"`
`"George nii-san.`
` Artık bunu sormamalısın.`
` Maria mektubu {f:5:Beatrice}'den aldığını söylüyorsa, konuyu burada bırakamaz mıyız...?"`
`"Yani, onu daha fazla ağlatmak istemeyiz."`
`......Gerçi.`
` Biz bile kafa karışıklığımızı gideremedik.`
`"Şu anda bu adada sadece 18 kişi var.`
` Bütün bu yağmurun ortasında, bilinmeyen bir 19. kişinin Maria-chan'a o mektubu verdiği, ve şimdi bir yerlerde saklandığı düşüncesi,`
` dürüst olmak gerekirse hiç gerçekçi görünmüyor."`
`"Muhtemelen...Shannon ya da biri o portredeki elbiseyi giydi, ve bunu Maria ile önceden ustaca planladı."`
`"...Tabii, Maria o elbiseyi görür görmez, onun {f:5:Beatrice} olduğuna ikna olmak için tek başına yeterli olabilirdi."`
`"Belki de mektubu ona kimin verdiği önemli değildir.`
` Önemli olan kimin gönderdiği."`
`"...Asıl mesele, Büyükbaba'nın cadının adını vererek bir kargaşaya neden olmak istemesi.`
` Cidden, o yaşlı bunak insanları kızdırmakta iyidir."`
`Hakikat muhtemelen bizim okült seven büyükbabamızın oyun oynamasıydı,`
` kendisiyle aynı hobiyi paylaşan Maria'ya mektubu teslim etmek için dramatik bir yol seçerek.`
`......Bunun Maria'nın, ya da bizim başımıza açacağı belalara hiç aldırmadan.`
`"Cidden. Maria'nın saf kalbiyle oynamak...`
` Mektubu kimin verdiği önemli değil.`
` Maria, {f:5:Beatrice}'den aldığını söylüyor, o yüzden öyle bırakalım."`
`"Katılıyorum.`
` Öyle yapalım.`
` Maria-chan için {f:5:Beatrice}, çoğu çocuğun Noel Baba'sı gibi."`
`"İster var olmayan bir 19. kişi olsun, ister Noel Baba olsun,`
` var olduklarını kabul ettiğimiz sürece, en azından Maria'nın içinde "var" olacaklardır.`
` ...Anlıyorum, bir çocuğun hayallerini korumak için ona yalan söylemek önemlidir."`
`"............Hmm?`
` Ne oldu, Jessica?`
` Hâlâ kızgın mısın?"`
`Jessica'nın eli çenesindeydi, sanki anlayamadığı bir şey varmış gibi.`
`Ona seslendiğimde, kendine geldi.`
`"Aah, ......pardon.`
` Şey, ......aslında,`
` ......Maria'nın {f:5:Beatrice}'le gerçekten tanışmış olmasının mümkün olup olmadığını merak ediyordum."`
`"...Bununla ne demek istiyorsun?`
` Bu adada 19. bir kişi olduğunu mu söylüyorsun?"`
`"Eğer Maria-chan'ın söylediklerini ciddiye alırsak, o zaman bu cevaba ulaşırız."`
`"Hayır, demek istediğim bu değil.`
` ......Tanımadığımız birinin uzun zamandan beri bu adada yaşadığı hikayesinden bahsediyorum."`
`"Yaşamak derken, nerede?"`
`"...Ormanın içinde."`
`Yetişkinler yemek salonunda toplanmış, {f:5:Beatrice}'in mektubuyla başlayan tartışmayı sürdürmek için çok uzun zaman harcıyorlardı...`
`Krauss mektubun basit bir şaka olduğunu iddia ediyordu,`
` ancak Kinzo'nun mektubu inkar etmemesinin yeterli bir cevap olduğu iddiasına karşılık veremedi.`
`Kinzo'nun karakterine bakılırsa, kendi adına başkası tarafından bir mektup yazıldığını bilseydi, öfkeden deliye dönerdi.`
`Tüm kardeşler bunu bildiğine göre, Krauss'un iddiasını geri çekmekten başka çaresi yoktu.`
`Özetlemeye bile gerek kalmadan, mektubun içeriği gayet basitti.`
`Cadının kitabesini çözen kişi reisliği ve mal varlığını alacaktı.`
`Bu durum, varisliğini garantilediği düşünülen Krauss'a büyük zarar verdi,`
` ve bundan uzun zaman önce ümidini kesmiş olan diğer herkes için, bu umduklarından çok daha iyi bir haberdi.`
`Ancak, onları endişelendiren bazı noktalar da vardı.`
`""Kitabeyi çözen kişi" Ushiromiya ailesinin bir üyesiyle sınırlı değildi.`
`Tam anlamıyla ele alındığında, herhangi biri, kökeni ne kadar şüpheli olursa olsun, Ushiromiya ailesinin başına geçebilirdi.`
`Ayrıca bu, Ushiromiya ailesinin tüm mal varlığının bilinmeyen bir kişi tarafından çalınma ihtimali olduğu anlamına geliyordu.`
`Bu anlamda, Krauss dışındaki kardeşler de dahil olmak üzere, birinin gardını indirebilmesi kesinlikle söz konusu değildi.`
`Bu mektup Kinzo tarafından gönderilen ve kendilerine {f:5:Beatrice} adını veren bir sabotajcıdan mı gelmişti?`
` ...Yoksa bu, Ushiromiya ailesinin servetini çalmaya çalışan bilinmeyen bir kişinin planı mıydı?`
` Hâlâ gerçeği bilmiyorlardı.`
`...Ama kesin olarak söyleyebilecekleri bir şey vardı.`
`Maria bu sorunlu mektubu almıştı...`
`bugün,`
` bu adada.`
`Başka bir deyişle, o mektupla ilgili bir şeyler planlayan biri bugün bu adadaydı.`
`......Bunu ayarlayan kişi Kinzo, dört kardeşten biri,`
` yoksa bilinmeyen biri miydi?`
`Birbirlerinden ne kadar şüphelenseler de, bir sonuca varamıyorlardı.`
`Birbirleriyle didişmekten yorulduktan sonra,`
` sonunda birbirlerinden şüphe etmenin sadece zaman kaybı olduğuna dair son derece açık bir sonuca vardılar...`
`"......Hiçbir ilerleme kaydedemedik.`
` Sadece zaman kaybediyoruz."`
`"Aynen.`
` Artık bunu fark ettiğine göre, bu kadar çok zaman kaybetmemize gerek kalmayacak."`
`"Mektubu gönderenin babam olduğu kesin değil.`
` Kocam sadece senin konuşmayı becerememenden bıktı."`
`"Hangimiz konuşmayı beceremiyoruz?`
` Ne zaman bir şey söylesem bana bağırıp duruyorsun.`
` Böyle utanç verici bir davranışın Ushiromiya ailesinin bir üyesi için uygun olduğunu mu düşünüyorsun?"`
`"Bırak artık, Eva.`
` Sen de, Natsuhi-san.`
` Bu konu şimdilik kapandı."`
`"Ş-Şimdilik hepimiz kafamızı dinleyelim mi?`
` Biraz soğuk içecek getirtelim."`
`"Kulağa hoş geliyor.`
` Kafamızı dinletsek daha akıllıca olur.`
` Bebeğim, sen de sigara içmek istemiyor musun?"`
`"...Aneki'nin morali bozuk gibi görünüyor.`
` O yüzden sigara içmeyeceğim.`
` Ama soğuk içecekler konusunda katılıyorum.`
` Rosa, biri su getirsin.`
` Bir sürahi."`
`"Peki..."`
`Rosa odanın köşesindeki dahili telefona yöneldi ve hizmetkâr odasını aradı.`
` Sonra Rudolf'un kendisine söylediklerini karşı taraftaki kişiye aktardı.`
`O ana kadarki kısır çekişmeler hiç yaşanmamış gibi ortadan kayboldu.`
`{n}Bu sessizlik Gohda masayı hazırlamayı bitirip odadan çıkana kadar devam etti...`
`".........İhtiyacınız olan başka bir şey var mı?"`
`"Yok.`
` Lütfen bizi yalnız bırak."`
`"Pekala.`
` ...O zaman izninizle.`
` Bir şeye ihtiyacınız olursa, beni istediğiniz zaman arayabilirsiniz."`
`Gohda'nın ayak seslerinin uzaklarda kayboluşunu dinledikten sonra, herkes aynı anda derin bir nefes alarak gerginliği azalttı.`
`"...Gerçekten de çok yağmur yağıyor.`
` Acaba bizim cadı, bu 19. kişi, şu sıralar gül bahçesindeki çardağa sığınmış olabilir mi?"`
`"...Acaba.`
` ......Yağmurdan kaçabilirler belki, ama oldukça soğuk olur."`
`".........Gizemli bir 19. ziyaretçi.`
` Kulağa oldukça ilginç geliyor, tıpkı bir gizem romanı gibi.`
` Normalde, bu tür bir durumda, o kişinin var olmadığına, 18'imizden birinin numara yaptığına dair bir bahis daha güvenli olur."`
`"...Ben Genji ve diğerlerinden şüpheleniyorum.`
` Tek Kanatlı Kartal'ın tüm hizmetkârlarını kovmak için bulabileceğimiz herhangi bir bahane bulmalıydık."`
`"Hadi ama, böyle söyleme.`
` Uzun yıllar verdikleri hizmet için minnettar olmalıyız.`
` ...Elbette, gardımızı düşüremeyiz."`
`"Öyleyse, bunun arkasında babamın olup olmadığına bakmadan,`
` Maria-chan'a mektubu veren kişinin bir hizmetkâr olduğuna sen de katılıyor musun?"`
`"Aynen öyle.`
` Ne de olsa, akşam yemeğine kadar hepimiz büyük mutlu çemberimizde "arkadaşça" davranıyorduk, değil mi?`
` Her kardeşlerimizin mazereti var.`
` Maria'ya o mektubu ancak bir hizmetkâr vermiş olabilir."`
`"...Ama tüm hizmetkârlar...`
`yatak yapmakla çok meşgul olduklarını, gül bahçesinde Maria'ya gidebilecekleri boş zamanları olmadığını söylediler...`
` ....................."`
`"Hey hey, ne demeye çalışıyorsun o zaman?`
` Ormanın cadısı {f:5:Beatrice}-sama'nın gelip Maria-chan'a o mektubu gerçekten verdiğini söylemiyorsun, değil mi?"`
`"Ahahaha.`
` Rosa, eskiden o kadar çok inanırdın ki bu seni gerçekten korkuturdu, değil mi?`
` Yoksa bu yaşta hâlâ inandığını mı söylüyorsun?`
` Ormanın cadısı."`
`......Eğer o gerçekten varsa, ortaya çıkmasını çok isterdim.`
`{n}Ama ne kadar dilersem dileyeyim, bir kez bile karşıma çıkmadı.`
` Beni krizimden kurtarmadı...`
`"T-Tabii ki hayır...`
` Ben sadece 18'imiz de yapmadığımızı söylediğimize göre, gerçekten bir 19. kişi olabilir diye düşündüm..."`
`"Böyle bir şey olamaz. Her şeyden önce, o tekneye gelenler sadece bizdik.`
` Bizimle gelen gizemli bir yabancı görmedik.`
` Bu dalgalı denizi yüzerek geçmiş olabileceklerini düşünmüyorsunuz, değil mi?`
` Bunu gerçekten hayal edemiyorum.`
` Wahahahahaha."`
`"......Mantıken bu doğru.`
` Bu izole adada tek bir gizli ve davetsiz misafir olduğunu hayal etmek zor...`
` ...Ancak,`
` .........görünüşe göre bazılarımız hala bu olasılığı tamamen göz ardı edemiyor, değil mi?"`
`Hideyoshi 19. kişi olamayacağını söyleyerek gülüp geçmişti,`
` ancak Kyrie dört kardeş arasındaki hassas atmosferi duyarlı bir şekilde algılamıştı.`
`Sadece sağduyu ile bakıldığında bile, bu küçük, izole adada davetsiz misafirlerin olması mümkün değildi.`
`Buraya nasıl gelmiş olabilirlerdi, nereden gelmiş olabilirlerdi ve kendilerini nerede saklıyor olabilirlerdi?`
`{n}Ve kendi adlarına bir mektup göndermiş olmalarına rağmen neden açıkça ortaya çıkmadılar?`
` ...Bunların hiçbiri açıklanamıyordu.`
`Ama dört kardeşten hiçbirinin Hideyoshi'nin gülüşüne katılmadığını düşünürsek,`
` kalplerinde 19. kişinin olma ihtimalini tamamen inkar edemiyorlardı...`
`"Kyrie-san.`
` Şunu açıkça belirtmek isterim: Cadı efsanesiyle ilgili o peri masalına uzaktan yakından inanmıyoruz."`
`"......Babama hakaret etmek için başka bir konu, değil mi?`
` Bundan bahsetmek bile ona karşı bir ihanettir."`
`"*giggle*giggle*.`
` Evet, öyle.`
` ......Ama, bahsettiğimiz kişi babam.`
` Bu mümkün......anlarsınız ya...?"`
`"...............Ben, ...ben hiçbir şey bilmiyorum......"`
`"Ne yani ne?`
` Neden herkes bu kadar kasvetli...?`
` Neden bahsediyorsunuz?"`
`"...Cadı efsanesinin bir şaka değil, ...gerçek olduğunu mu söylüyorsunuz?`
` Bu çok saçma!"`
`"Hahahaha.`
` Elbette kimse süpürgeye binip gökyüzünde uçan bir cadıya inanmaz.`
` ......Ama şu portredeki kadın,`
` ...{f:5:Beatrice}, bu adada gerçekten var olmuş olabilir."`
`".........Hideyoshi-san,`
` Görünüşe göre bir cadıdan değil, biraz daha basit bir şeyden bahsediyoruz.`
` ...Bakalım doğru anlamış mıyım."`
`"Hepiniz babamın bu adada bir yerlerde gizlice yaşayan {f:5:Beatrice} adında bir metresi olduğundan şüpheleniyorsunuz.`
` ......Böyle bir şey mi?"`
`"Babam erdem bir insan, bir öz disiplin ve itidal modeli!`
` Bu adaya bu kadar pis bir şey getirmesi kesinlikle düşünülemez...!"`
`Natsuhi hemen ona çıkıştı ama kocası Krauss da dahil olmak üzere dört kardeşin böyle düşünmediği anlaşılıyordu.`
`...Aksine, Kinzo'nun tam da böyle bir işe kalkışacak türden biri olduğunu düşündükleri göründü.`
`Kinzo'yu büyüsü altına alan bir metresin varlığı...`
`en başından beri fısıldanıyordu, bu adadaki malikaneyi inşa ettiği zaman......`
`"......Özür dilerim Natsuhi-san, babama ne kadar saygı duyduğunuzu biliyorum ama bu söylenti uzun zamandır ortalıkta dolaşıyor.`
` Babam bu adayı tek başına hazırladı, ve her şeyi inşa etti."`
`"...Başından beri bu malikanenin sadece babamın bildiği bazı gizli numaraları veya gizli odaları olabileceğinden şüpheleniliyordu,`
` ayrıca bu adanın bir yerlerinde, hiçbirimizin bilmediği gizli bir malikane olabileceği de hep fısıldanmıştır."`
`"Evet, öyleydi.`
` Bu ada haritada küçük görünebilir, ...ancak sadece Ushiromiya ailesinin yaşaması için oldukça büyüktür."`
`"......Bu yüzden insanlar onun, metresinin yaşaması için uygarlıktan uzak ormanda bir yerde gizli bir malikane inşa edip etmediğini merak etti.`
` Bu oldukça geniş çaplı bir hikaye."`
`"Başlangıçta, bu malikanenin içinde bir yerde olabileceğini söylerdik.`
` ......Bu portredeki cadının gizlice saklandığı, muhteşem bir gizli odası olan, gizli bir bodrum olabilir diye."`
`"...Babamın çalışma odasındaki o karmaşık otomatik kilidi gördükten sonra bunu hayal etmek çok da zor değil, değil mi?"`
`"...... Gerçekten de, babam gizli bir yerde, gizli bir mekanizma tarafından korunan büyük miktarda altın sakladığı söylentisini yaymıştı.`
` Bu malikanenin içinde henüz hiçbirimizin bilmediği gizli bir oda olduğunu öğrenmek beni şaşırtmaz."`
`"Annem hayattayken, babam yokken sık sık tüm malikanede onu arardı.`
` ......Annem de Rudolf'un az önce söylediklerinden şüpheleniyordu.`
` Bir yerlerde gizli bir kapı ya da merdiven olduğuna, ve sarı saçlı metresinin onun arkasında saklandığına inanıyordu."`
`İnanması zor ama başka ülkelerde, biriyle onlarca yıl boyunca gizli bir tavan arası odasında yaşamasını sağlayarak aldatan bazı gerçek örnekler var.`
`Ve Kinzo'dan bahsediyorduk, böylesine abartılı bir malikanesiyle.`
`{n}......Gizli odaların varlığından şüphelenmek için sonsuz fırsat vardı...`
`"Rokkenjima cadısının efsanesi,`
` ...duyduğum kadarıyla, çocukları korkutarak uygar olmayan ormana girmelerini önlemek için uydurulmuş bir masaldı.`
` ...Ama hikayede biraz daha fazlası varmış gibi gelmeye başladı."`
`"Evet, öyle denebilir.`
` Bildiğiniz gibi burası Ushiromiya malikanesinden başka hiçbir şeyin olmadığı ıssız bir ada."`
`"Rosa ve ben küçük bir çocukken, fırtınalı gecelerde ormandan gelen ağaç hışırtılarından çok korkardık.`
` O ağaçların arasından tuhaf bir şeyin bize bakıyor olabileceği gibi çılgınca bir kuruntuya kapılırdık.`
` Her veledin böyle bir şey düşünmesi doğaldır."`
`"...Ama bazı insanlar Rosa ve benim bu iddialarımızı duydular ve bunu bir çocuğun kuruntusu olarak görüp geçiştirmekten hoşlanmadılar.`
` Öyle değil mi, Aneki?"`
`".........Evet.`
` Nii-san ve ben, tesadüfen bu adada gizlilik içinde yaşayan babamın metresini kimsenin bakmadığı bir anda yürüyüşe çıkarken görmüş olabileceğinizi düşündük.`
` Tabii ki, annem de dahil."`
`"...Yaşlı hizmetkârlar arasında da, portreli cadının gece yarısı malikanede dolaştığına dair hayalet hikayesini sık sık duyardınız.`
` Dışarıdan bakınca buna sadece bir hayalet hikayesi diye gülüp geçmiştim, ama içten içe bunun gizli bir metresin varlığına işaret ettiğinden şüpheleniyordum."`
`"Bu durumda, .........bu adada 19. bir kişinin varlığının...`
`tamamen saçma olmayabileceğini mi söylüyorsunuz?`
` ...Aslında buralarda bir yerde olabilirler mi......?"`
`".........Rudolf-san'ın her zaman bahsettiği "Şeytan'ın İspatı" vakasına benziyor."`
`"...19. kişinin var olduğunu kanıtlamak mümkün olabilir, ancak 19. kişinin var olmadığını kanıtlamak imkansızdır.`
` ......Bu tartışmaya, bu adada bir yerlerde saklanan {f:5:Beatrice} adında bir kişi olduğunu varsayarak mı devam etmeliyiz...... ?"`
`"Kriz yönetiminde ilk adım olarak bu doğru yoldur.`
` ...Var olmasının mümkün olmadığını düşünmektense, var olabileceğini söylemek muhtemelen çok daha ihtiyatlı olacaktır."`
`"A-...Anlıyorum.`
` Özür dilerim, biraz dikkatsiz davrandım...`
` Rosa-san, az önce güldüğüm için özür dilerim..."`
`"Huh, ...ah, ......sorun değil, bana mahzuru yok."`
`Hideyoshi, kendisine bir şirketin başkanı demesine rağmen tehlikenin yeterince farkında olmadığı için derinden özür diledi.`
`Yine sessizlik çöktü.`
`Bir 19. kişinin varlığına hazırlanarak,`
` bu adada bilinmeyen bir kişinin saklandığını kabul ediyorlardı.`
`Ve bu kişi onlar için kötü bir şey planlamış olabilirdi,`
` bunun belli bir rahatsızlıkla birlikte gelmesi çok doğaldı...`
`"......Geçmişte babam bazen nereye gittiğini kimseye söylemeden aniden ortadan kaybolurdu.`
` Ne de olsa, sessizliği seven bir insandı.`
` Nereye gittiğini bilerek kimseye söylemedikten sonra kendini bir arşive kapatması sıra dışı bir şey değildi."`
`"......Halbuki, cadı teorisi metresiyle ilgili teoriye dönüşmeye başladıktan sonra, sonunda gizlice onu görmeye gidip geldiği fısıldanmaya başladı."`
`"Annem son yıllarında tamamen şüpheye kapılmıştı.`
` Bazen aniden gürültü yapmaya başlıyor ve acil bir durum olduğunu söyleyerek hizmetkârların hemen babamı aramalarını istiyordu."`
`"......Evet, bu bazen oluyordu.`
` Annem son yıllarında hep böyle şeyler yapıyordu, ve o korkutucu atmosfer hala geçmedi.`
` ...Artık kesin olarak söyleyebilirim.`
` Acınacak bir insandı."`
`"Peki o zaman, ...evdeki geniş çaplı aramaların sonuçları ne oldu?`
` Bir şey buldular mı?"`
`"Hayır.`
` Bırakın gizli odaları, tek bir seferde bile babamı bulamadılar.`
` Ve her seferinde, uzun zaman geçtikten sonra, aniden bir yerlerde ortaya çıkıyordu.`
` Sonra da bir arşivde kestirdiğini ya da rüzgarın onu sahilde yürüyüşe çağırdığını söylüyordu."`
`"...Ama her zaman hizmetkârların çoktan baktığı bir yer olurdu.`
` ......Babamın nereye gittiğini asla bilemedik."`
`"O zamana kadar, babam zaten okülte olan hayranlığıyla ünlüydü,`
` Bu yüzden bazı hizmetkârlar abartarak onun kelebeklere dönüşüp gül bahçesinde dans etmiş olabileceğini söylediler."`
`"Kısacası, babam sık sık ortadan kayboluyordu ve kimse nereye gittiğini bilmiyordu."`
`"Evet.`
` Konağın içine ne kadar baksak da onu bulamadığımız için, babamın konağın dışında bir yere gitmiş olabileceği düşüncesi giderek güçlendi.`
` Ama malikanenin dışındaki alanda konuşulacak pek bir şey yok.`
` ......Bu da geriye sadece geniş bir orman bırakıyor."`
`"Ve bunu ormandaki cadı efsanesiyle birleştirirseniz, şöyle bir teori elde edersiniz:`
` Babam aslında ormanda bir yerde gizli bir köşk inşa etmişti,`
` İçinde {f:5:Beatrice} adında bir metres yaşıyordu, ve bazen onu görmeye gidiyordu."`
`"...O zamanlar ben de gençtim.`
` Bir noktada, babamı aldatırken yakalamaya niyetlendim ve dışarı çıktığında onu takip etmeye çalıştım."`
`"...Tabii ki, başarısız oldum.`
` Babam ne zaman dışarı çıksa, tuhaf bir şekilde gözden uzak durmaya çalışır ve izlenmediğine dair son derece temkinli davranırdı.`
` Çok garip bir raddede hem de."`
`"Ama bu beni gerçekten emin yaptı.`
` Aile üyelerinin bilmediği bir nedenle dışarı çıkıyor olmalıydı."`
`"Bu da metresiyle buluşmak olabilir.`
` Muhtemelen görünmemeye çalışıyordu."`
`Hideyoshi'nin sanki bu çok açıkmış gibi başını sallayıp "evet, evet" dediğini gören Eva'nın suratı biraz asıldı.`
`"...Yani, her neyse.`
` Bu ada, Batı takıntısı olan babamın tüm hayallerini çizebileceği bir eskiz defteri gibiydi.`
` ......Bu adayla ilgili her şey tam da babamın istediği gibiydi.`
` Metresinin yaşaması için gizli bir malikane olması hiç de garip olmazdı..."`
`Eva'nın sözleri tüm kardeşlerin düşüncelerini yansıtıyordu.`
`Bir süre için oda tekrar sessizliğe büründü ve herkes rüzgârın ve yağmurun sesini dinledi...`
`......Bu adada gizli bir malikane var mıydı ve Kinzo'nun metresi çok, çok uzun zamandır orada saklanarak mı yaşıyordu......?`
`Her biri fazla şüpheci davrandıklarını düşünmüş ve bunu söylemekten uzun süre kaçınmıştı ama...`
`......bu herkesin paylaştığı ortak bir görüş olmuştu.`
`Tüm bu süre boyunca gözleri kapalı bir şekilde onları dinleyen Kyrie kimseye bir şey söylemedi.`
`"...Babamın metresi hakkındaki bu söylenti ne zamandır ortalıkta dolaşıyor?"`
`"Bu adaya taşınır taşınmaz, yani yaklaşık otuz yıl önce."`
`"Bir düşünün, biz buraya geldikten sonra gizli bir köşk inşa ettirmesi imkansız olurdu.`
` İnsanların ve malzemelerin girip çıkması gerekirdi.`
` Kısa sürede öğrenirdik."`
`"Yani, eğer bu mümkünse, biz buraya taşınmadan önce gerçekleşmiş olmalı.`
` ...Muhtemelen biz hala Odawara'da yaşarken bu malikane ile birlikte inşa edilmiş olabilir."`
`"Muhtemelen ailesi ve metresiyle çifte bir hayat kurmayı en başından beri planladığını varsaymak yerinde olur.`
` Ve metresiyle olan ilişkisi muhtemelen Odawara'da yaşadığımız günlere kadar uzanıyordu."`
`"Muhtemelen.`
` Eğer babamın dediği gibi, Ushiromiya ailesini yeniden dirilten birikimi elde etmek için kullandığı büyük miktarda altının kaynağı o ise,`
` muhtemelen en azından Odawara'dan beri yakın bir ilişkileri olduğu sonucuna varabiliriz."`
`"......Ona büyük miktarda altın ödünç verecek kadar güvene dayalı bir ilişki.`
` Bu ilişkinin ne kadar eski olduğunu hayal bile edemiyorum."`
`".........Büyük olasılıkla babama iş hayatında başarıya ulaşması için paha biçilmez tavsiyeler vermiştir.`
` Bunun için duyduğu minnettarlık duygusuyla, bu kişiyi kendisine altın vermiş gibi tanımladığını düşünmek doğaldır."`
`"Bu şekilde düşünürseniz, bundan sonra yakın bir ilişkileri olacağı açıktır.`
` Bir metresle yaşanan sefih bir ilişkiden ziyade, muhtemelen Ushiromiya ailesini krizden kurtaran kişiye duyulan bir minnettarlık ilişkisiydi."`
`"......Bu şekilde bakmanın da bir anlamı olabilir.`
` Ancak, bu durumda bile, gizli bir malikane inşa etmek ve onun içinde yaşamasını sağlamak biraz fazla ileri gitmek değil mi?`
` Bu, minnettarlığın ötesinde bazı duyguların devrede olduğu anlamına gelmez mi?"`
`"Bunların hepsi spekülasyon.`
` ......İlk olarak, hiç kimse o gizli konağı bulamadı."`
`"...Aniki, bu adayı bir tatil köyüne dönüştürmeyi planlıyorsun, değil mi?`
` Bu süreçte tesadüfen bulabilirsin, kim bilir?`
` Belki beklenmedik bir şekilde orada altın bile bulabilirsin."`
`"...Hahahaha.`
` Rokkenjima'nın Define Adası falan olduğunu mu sanıyorsun?"`
`"Aptal numarası yapma.`
` ...Her ne kadar bir tatil köyü açtığınızı söyleseniz de, bunun tüm adanın kapsamlı bir şekilde araştırılması için sadece bir kılıf olduğunu biliyoruz, tamam mı?`
` Yine de, daha önce bahsettiğimiz tüm o sorun ve karışıklık nedeniyle, bunu gerçekleştirememişsiniz gibi görünüyor tabii?"`
`"Neden bahsettiğinizi bilmiyorum, ama yanlış anladınız.`
` Bu adayı araştırmanın, onu bir tatil köyüne dönüştürmenin ilk adımı olması son derece doğaldır."`
`Krauss aptalı oynamaya çalıştı ama onu çok iyi tanıyan kardeşleri için bu çok açıktı.`
`...Krauss gizli bir malikanenin varlığından kesinlikle emindi.`
`Ve bir tatil köyü açma bahanesiyle adayı detaylı bir şekilde araştırıyor, saklı altının yerine dair bir ipucu arıyordu.`
`Bu inancın sadece onun fazla düşünmesinden mi kaynaklandığını, yoksa fiziksel bir kanıta mı dayandığını anlayamadılar.`
`......Ancak Krauss, tüm kurnazlığına rağmen ikna olduysa,`
` diğer kardeşler de benzer şekilde bunun için yeterli bir temel olması gerektiğine ikna oldular...`
`"......Ormanda yaşayan bir cadı hakkındaki hikâye peri masallarından fırlamış gibi,`
` ama ormanın ortasında kimsenin bilmediği bir malikânede gizlice yaşayan sarı saçlı bir kızla ilgili bir hikâye de...pek iyi sayılmaz."`
`"Kesinlikle.`
` Kendi başına ele alındığında, ortam bir tür çocuk hikayesine benziyor.`
` Böyle şeyleri seviyorsun, değil mi Rosa?"`
`"......Huh, ......ş-...şey, evet..."`
`"Köşk bu adada inşa edildiğinde, babam refahının zirvesindeydi.`
` Parasıyla muhtemelen her şeyi elde edebilir, hayallerini gerçeğe dönüştürebilirdi.`
` ...Ormanın içinde bir cadının sessizce beklediği bir malikane...`
` ......Babamın seveceği türden bir ortama benziyor."`
`"......Değil mi?`
` Okültten bir şey ya da bir peri masalı gibi.`
` ...Babamın hoşuna giderdi gibi geliyor."`
`Ushiromiya ailesinin otuz yıldır yaşadığı bu adada,`
` kimsenin bilmediği gizli bir malikane sessizce inşa edilmişti ve içinde sadece portresiyle tanınan bir cadı yaşıyordu...`
`Bu inanılması zor hikaye bile...`
`Kinzo'nun tüm garip alışkanlıkları ve muazzam serveti göz önüne alındığında tamamen bir kuruntu olmayabilir...`
`"......Babamın böyle bir hayali gerçekleştirmek için gizli bir malikane inşa etmesi imkansız olmayabilir."`
`"......Ancak, gerçekçi olalım.`
` Sevdiği kadını o gizli malikanede onlarca yıl boyunca rahatsız etmeden barındırması mümkün olabilir miydi...?"`
`"......Yani,`
` eğer aşk varsa, bu mümkün olabilirdi, değil mi?"`
`"Sevdiği kadının sağlıklı bir şekilde yaşaması için gereken tesisleri düşünün.`
` ......Ve babam bunu nasıl yapardı.`
` Örneğin, küçük ölçekli olsa bile, özenli ve hoş bir konut olması gerekirdi."`
`"Bakım açısından da gerekeceği şeyler:`
` Elektrik,`
` gaz,`
` akan su.`
` Muhtemelen ona yardım edecek birileri de vardır.`
` Yemek ihtiyacını karşılamak bile oldukça zor olacaktır."`
`"Giysiler ve makyaj, günlük ihtiyaçlar.`
` ...Bir kadının ihtiyaçları basit değildir.`
` ......Tüm bunları aileden herhangi biri ya da hizmetkârlar fark etmeden sürdürmek mümkün olabilir mi?"`
`"............Böyle söylediğinizde, teorimizin zayıf bir noktası gibi görünüyor.`
` ...Ama bu, babamın yine de bunu başarmış olabileceği hissinden kurtulmama yetmiyor.`
` ...Ne da olsa, babamdan bahsediyoruz."`
`"Doğru.`
` ...Babamdan bahsediyoruz."`
`"Babam başarmak istediği bir şey olduğunda, ne olursa olsun başarırdı.`
` ...Normal bir insan için zor olacağını ve bu nedenle imkansız olduğunu söylemek...babam söz konusu olduğunda geçerli değildir."`
`"Evet, öyle.`
` Babamı asla hafife almamalısın.`
` ......Babamın deliliği normal insanlar tarafından anlaşılamaz."`
`Bunu {i:Ushiromiya Kinzo}'nın yapması beni şaşırtmazdı.`
`...Bu kelime onun ismine eşlik edebildiği sürece, ne kadar saçma olursa olsun, her hikayede hatırı sayılır bir inandırıcılık vardı.`
`Ancak bu durum Kyrie'nin söylediklerinin önemini sarsmıyordu.`
`Bu, karton bir kutuda gizlice bir kedi yavrusu yetiştirmekten ve bunu ailenizden saklamaktan farklıydı.`
`Otuz yıl boyunca bir insana gizlice bakmak hesaplanamayacak kadar büyük bir görev olurdu...`
`"......Babamın altın efsanesi Rokkenjima'yı ele geçirmeden önce başladı.`
` Bu da onun ve metresinin otuz yıl öncesine dayandığı anlamına gelir."`
`"Bu onu kaç yaşında yapar?`
` En kötü ihtimalle, bizim kadar ya da daha yaşlı olabilir, değil mi?"`
`"...O yaşa geldiğinde, vücut bozulmaya başlar.`
` Malikanenin nasıl olduğu umurumda değil, insanların gözlerinin ulaşamayacağı bir yerde, neredeyse ev hapsindeymiş gibi yaşamaya hoş diyemem..."`
`"Aynen öyle.`
` ...Eğer babamın {f:5:Beatrice} hakkında anlattıkları doğruysa, bu ilişki otuz yıldan fazla sürmüş demektir."`
`"......O zamanlar çekici genç bir kadın olabilir, ama artık bizim gibi yaşlı bir çuval olduğunu düşünmek herhalde yerinde olur.`
` Mektubun içeriğine bakınca, bunu kolayca tahmin edebiliyorum."`
`"Bunu sen mi diyorsun?`
` *cackle*cackle*."`
`Krauss kendi eksikliklerini görmezden gelircesine güldü.`
`Elbette Eva alınmıştı ama karşılık vermedi.`
`"Kes şunu, Aniki.`
` ......Eğer hayal ettiğimiz her şey doğruysa, göğsünü gururla dışarı atmak ve babamın miras sorununa katılmak istemeli."`
`"Yani, ...annemden farklı olarak, bu aşkın karşılıklı olma ihtimali yüksek.`
` Onun metresi olduğunun farkında olabilirdi, ama aynı zamanda, gerçek karısı olarak bir tür gurur duyuyordu."`
`".........Bu anneme bir hakarettir."`
`"Evet, özür dilerim.`
` ...Ama herkes bunun büyük akrabaları tarafından kararlaştırılmış siyasi bir evlilik olduğunu biliyor.`
` ...Bu nedenle, babamın bir metresi olmasının garip olmayacağından emin olabiliriz."`
`Büyük Kanto Depremi'nden sonra aile battı ve Kinzo kendi isteği dışında Ushiromiya ailesinin başına getirildi.`
`Ancak, başlangıçta, ipleri ellerinde tutarken ona bir kukla gibi davranan yaşlı akrabalar tarafından güçlü bir şekilde etkilendi.`
`Hiçbir şeye kendi başına karar vermesine izin verilmedi, evleneceği kişiye bile...`
`......Ve o mutsuz günlerde Altın Cadı {f:5:Beatrice} ile tanışmasıyla,`
` Kinzo'nun Altın Efsanesi hızla dramatik bir hale büründü.`
`Başka bir deyişle,`
` ...bunun anlamı...`
` Kinzo'nun gerçekten aşık olduğu bir kadınla tanıştığı anlamına gelebilir.`
`Eğer o da Kinzo'nun tüm hikayesini biliyorsa,`
` evli olmasalar bile, kalbinin derinliklerinde kendisini onun gerçek eşi olarak görmesi garip olmazdı.`
`...Ve şimdi, gerçek eşi olarak kayıtlı kişi çoktan ölmüştü...`
`"...Bu durumda, sadece malvarlığı üzerindeki haklara değil, aynı zamanda reislik konusundaki savaşa da girişme etme niyetinde olabilir."`
`".........Anlıyorum.`
` Bu mektubun amacını anlamaya başlıyorum.`
` Reislik, kitabenin bilmecesini çözen kişiye verilecek.`
` Demek bu anlama geliyor."`
`"O metres Ushiromiya ailesi içinde bir rütbe elde etse bile, babamın doğrudan akrabası olmadığı için çocuklardan bile daha düşük seviyede olacak.`
` ...Başka bir deyişle, rütbe olarak Rosa'nın hemen altında olacak.`
` Bu, reislik savaşına katılmak için iyi bir pozisyon değil."`
`"Demek öyle.`
` ...Eğer birisi cadının bilmecesini çözebilirse, rütbesi ne olursa olsun reisliği alacak.`
` Başka bir deyişle, {f:5:Beatrice}'in hiçbir şansı olmadığı için elde edebileceği en avantajlı durum budur."`
`Ushiromiya ailesinin yeniden canlanması {f:5:Beatrice}'in bahşettiği altın sayesinde mümkün olmuştu.`
` Başka bir deyişle, itibar ona aitti.`
`O serveti Kinzo'yla birlikte inşa etmişti, bu yüzden mirası devralması gereken kişinin kendisi olduğunu düşünmesi doğaldı...`
` Kinzo'nun hiç sevmediği karısının çocuklarına tek bir kuruş bile verme düşüncesini küçümsemesi de doğaldı.`
`"N-ne kadar küstahça...!`
` Bu metres gerçekten var olsa bile, reisin mirası üzerindeki hakları için kavga etmesi, haddini çok aşan bir hareket olurdu!`
` Kendi yerini ne kadar da hiçe sayıyor...!"`
`Natsuhi kıpkırmızı oldu, yumruğu titriyordu.`
`...Ushiromiya siciline girmesinin ardında da karmaşık koşullar vardı.`
`{n}Bunu bilenler, Kinzo'nun ölen karısı için neden bu kadar kızgın olduğunu az çok anladılar.`
`"...Onun bu çirkin hareketi sayesinde artık hepimizin eşit şansı var, değil mi?"`
`"Ve ayrıca, babam bu çirkin eylemi sessizce onayladı.`
` ......Ushiromiya ailesinin başına geçecek kişi metresi {f:5:Beatrice} mi olacak, yoksa sevmediği ama onun kanını taşıyan bizlerden biri mi?`
` Belki de kimin buna layık olduğunu görmek için bizi mücadele ettirmek istiyordur."`
`Eva çapkınca kıkırdarken, Krauss omuzlarını silkti ve başka tarafa baktı.`
`"......Ancak, bu durumu gündeme getiren karşı taraf olduğu için,`
` acaba bu, diğer tarafın önemli bir avantaja sahip olduğu anlamına mı geliyor?"`
`"B-Bu da bir nokta.`
` ...Her şeyden önce, eğer {f:5:Beatrice} bu mektubu gerçek anlamda yazdıysa, o zaman babamın simyacısıdır.`
` Başka bir deyişle, altınlarının yöneticisi.`
` Altının nerede saklı olduğunu bilmesi hiç de garip olmazdı, değil mi?!"`
`"Bu ne kötü bir şaka.`
` Sanki bize cevabını bildiği bir bilmece veriyor!`
` Muhtemelen kabaca ortaya çıkıp, "hey, işte cevap, şimdi reisliği alacağım" diyecek,`
` ve her şeyimizi elimizden alacaklar!"`
`"........................`
` ...Doğru.`
` Bilmece soran kişi her zaman cevabı bilir.`
` Tüm bunların bizden her şeyi çalmak için bir tuzak olma ihtimali çok yüksek."`
`"...Böyle düşünürseniz, altının gerçekten onda olup olmadığından şüphe etmeye başlamaz mısınız?`
` Neden bize bundan bahsetsin ki?`
` Tek yapması gereken sessiz kalmak ve zimmetine geçirmek."`
`"Haklısın.`
` ...Pek mantıklı değil."`
`Gerçekten de dedikleri gibi oldu.`
`Eğer kitabede altının saklı olduğu yer gösteriliyorsa, neden onlara meydan okuyup çözmeye çalışsın ki?`
` Eğer gerçekten çözerlerse, altınların hepsi çalınmış olmayacak mıydı...?`
`Bu kişi, kitabeyi çözmeye çalışmaları için kardeşleri kışkırtmaya çalışıyor,`
` ve sonra onlar çözmeden önce onu kapacak olabilir miydi...?`
` Bu çok makul bir tahmindi.`
`"............Hayır,`
` Satranç tahtasını ters çevirirseniz, altının gerçekten onlarda olma ihtimali oldukça yüksek olabilir."`
`"Nasıl bu kadar emin olabiliyorsun?"`
`"...Bekle, Aneki.`
` ......Kyrie, lütfen konuşmaya devam et.`
` Neden böyle düşünüyorsun?"`
`"Sonuçta, cadının kitabesindeki bilmecenin cevabını bize söylemenin,`
` Ushiromiya ailesinin reisliğini devretmemiz için yeterli olur mu?`
` Bilmecenin cevabından o kadar etkilenecektik ki vazgeçecektik?"`
`"......Yani,`
` ......bu doğru.`
` Bilmecenin cevabını öğrendikten sonra pes edeceğimizi düşünüyorlarsa,`
` "Buyurun" deyip teslim edeceğimizi sanıyorlarsa, başka bir şey daha var demektir."`
`"Tabii ki.`
` Ushiromiya ailesinin reisliği öyle kolayca devredilebilecek bir şey değil!"`
`"Aynen öyle.`
` {f:5:Beatrice} ne kadar tek taraflı bir oyun teklif ederse etsin ve bize cevabı muhteşem bir şekilde gösterse bile,`
` reisliği itaatkar bir şekilde devretmemizin imkanı yok."`
`"......Başka bir deyişle, bizi bu oyunu adil koşullar altında oynamaya zorlayan bir şey olmadığı sürece,`
` bu oyun bir oyun olarak işlemeyecek."`
`"Doğru.`
` ......Kaybedenler reisliği {i:zorla devretmeye} zorlanmadıkça, oyun yürümez."`
`"Peki bu zorlayıcı güç ne olabilir?`
` Bizi zincire vurup tehdit ederek reisliği teslim etmeye mi zorlayacaklar?"`
`".........Anlıyorum.`
` Anladım.`
` ......Sadece reisliği isteyerek bırakmamızı sağlayacak bir şey yapmaları gerekirdi.`
` Anlıyorum.`
` ...O zaman, evet, kesinlikle, {f:5:Beatrice}'in on ton altına sahip olması gerekirdi...!"`
`"E-evet, ben de anladım!`
` Başka bir deyişle, ...bu bir takas, değil mi?!"`
`"Ha?`
` N-Ne demek istiyorsun...?`
` Takas mı?`
` Ne takası?!"`
`"Gizli altın için Ushiromiya aile reisliği.`
` ...{f:5:Beatrice} kesinlikle bize on ton altının yerini söylemeyi ve bunu Ushiromiya aile reisliğini kazanmak için rüşvet olarak kullanmayı planlıyor."`
`"Ç-çok saçma!"`
`"Şanlı Ushiromiya ailesinin varisliğini parayla mı takas etmek istiyorlar?!`
` Küfür!!`
` Ushiromiya ailesine küfür!!"`
`"......Kızmadan dinle.`
` ...Bu şanlı Ushiromiya ailesinin şu anda ne kadar serveti var?`
` Gerçekten o kadar varlıklı mıyız?"`
`"Z-zenginliğin tanımı mala mülke bağlı değildir.`
` Yürekle ilgilidir!`
` Ne alakası var maddi durumumuz ile—"`
`Krauss, Natsuhi duygusal olarak devam etmeye başladığında sözünü kesti.`
`Bu durumda, duygusal olarak ne kadar devam ederse, aslında onlar için o kadar kötü olacaktı.`
`".........Ben bir yana, duyduğuma göre geri kalanınız şu anda oldukça elverişsiz durumdaymışsınız."`
`"Ohhh, gerçekten mi?`
` Finansal durumununun son derece elverişsiz olduğunu duydum, gerçekten öyle mi?"`
`"Kumar oynamak için sürekli yeni parayla teminat değiştirmek.`
` Kayıplarınızı kabullenemeyerek, sürekli kumar oynuyorsunuz.`
` ...Eğer durumumuz hakkında konuşmak istiyorsanız, burada hiçbirimiz sizin kadar yoksul değiliz, Nii-san."`
`"Ne kadar kaybettin, Nii-san?`
` Hiç yeteneğin yok!"`
`"K-kimin yeteneksiz olduğunu söylüyorsun?!!`
` Ve yoksul mu diyorsun?!!"`
`Natsuhi bir kez daha öfkelendi, ancak Krauss tekrar elini kaldırdı ve onun sözünü kesti.`
`"......Görünüşe göre küçük bir hata yapıyorsunuz.`
` İş dünyası sadece ilerlemeye göre değerlendirilebilecek bir şey değildir.`
` Birisi benim yaptığım gibi uzun vadeli bir bakış açısıyla iş yapıyorsa,`
` bazen ilk bakışta kısa vadede önemli kayıplara uğramış gibi görünebilirler."`
`"Aniki,`
` Kanıt topluyorduk.`
` Şimdi kendini iyi gösterme sırası değil."`
`"......Yani Kyrie'nin söylemeye çalıştığı şey bu.`
` ......Her birimiz paraya sıkışmış durumdayız.`
` Ve {f:5:Beatrice}'in on ton altını var."`
`"......On ton altının yerini bilen tek kişi olarak {f:5:Beatrice}, bunu bizi aile reisliği pozisyonunu satmaya zorlamak için kullanmayı planlıyor.`
` ...On ton altının değeri yaklaşık ne kadar?"`
`"Kabaca bir tahminle... 2 milyar yen mi?`
` .........Hayır, 20 milyar yen.`
` Eğer bu kadarını önümüze atsaydı, onu aile reisinin halefi olarak kabul etmek için sevinçten havalara uçardık."`
`Sahne sessizliğe büründü.`
`Yağmur ve rüzgarın sesi bile daha yüksekti.`
` ...Muhtemelen bu da zihinlerinin içini rahatsız eden fırtınanın sesiydi...`
`"............Ş-...şaka yapıyor olmalısın.`
` ...Sırf bana biraz para attı diye...`
`......Aile reisliğini kökeni şüpheli bir kadına bırakacağım......"`
`"Aptalca konuşma...!`
` Sen zaten babamın yerine reis olamayacaktın...!`
` Kaybedecek bir şeyimiz ve kazanacak paramız yok.`
` Elbette, kâr ve zararımızı hesaplamamız gerekecek, ama bu dinlemeye değer bir şey...!"`
`Ushiromiya ailesinin varlıklarının çoğunun Krauss tarafından tüketildiğini biliyorlardı.`
`Mirastan geriye kalan tortular... ya da karşılığında {f:5:Beatrice}'in ödeyeceği "başkan olarak kabul edilme tazminatı".`
`Utanç vericiydi ama dürüst olmak gerekirse, ilki ikincisinden daha az cazipti.`
`"...Muhtemelen dört eşit porsiyon olarak sonuçlanmayacaktı.`
` Aniki haleflik pozisyonundan vazgeçeceği için onun payının daha büyük olması gerekecekti.`
` ...Bu beni biraz kıskandırıyor, biliyor musun?"`
`"................................."`
`"Canım...!`
` Sorun para miktarı değil, değil mi?!`
` Korkak küçük kardeşlerin Ushiromiya ailesinin şanını para için satmaya çalışıyor!`
` Neden en büyük oğul olarak saygınlığını göstermiyorsun?!"`
`".........Natsuhi.`
` Bir süre sessiz kal."`
`"Canım?!?!"`
`"......Bu baş döndürücü bir teklif.`
` ......Her birimiz Aniki'den 250 milyon yen almayı planlıyorduk.`
` Eğer cadı bize bu on tonun yüzde onunu bile verseydi...`
`......ummm—"`
`"Bu 2 milyar eder."`
`"...Evet.`
` Bu, bize asıl hedefimizin on katıyla muamele ettiği anlamına gelir.`
` Bu bile bizim için fazlasıyla yeterli.`
` ......Ushiromiya ismine herhangi bir bağlılığım yok.`
` Onu satmaktan mutlu olurum..."`
`"On tonun tamamını beklemek biraz fazla olsa bile,`
` .........Görüyorum ki, bu bizim için hala cazip bir ihtimal.`
` ...{f:5:Beatrice} denen bu yabancıyı dışarı atmak için kardeşler arasında bir ittifak kurmaya çalışıyorduk."`
`"......Ama, eğer planı buysa,`
` ......aramızdaki birliği parçalayacak.`
` ...Evet, bu noktada bunu açıkça ifade edebiliriz.`
` ...... {f:5:Beatrice}'in mektubunun amacı ittifakımızı bozmaktı."`
`Eğer üç küçük kardeşin, ki bu kardeşlerin zaten reislikle hiçbir bağlantıları olmayacaktı,`
` onları tatmin edecek kadar para ödenirse, {f:5:Beatrice}'i bir sonraki başkan olarak memnuniyetle kabul edeceklerdi.`
`Böylece Krauss dışında başkanlığının önündeki tüm engeller kalkmış olacaktı.`
`Bu durumda müzakereler Krauss ile teke tek yapılacaktı.`
`Güçlü görünmeye çalıştı ama Krauss'un mali ve siyasi durumu son derece zayıftı.`
`{n}...Kardeşlerinin önünde blöf yapıyordu ama içten içe muhtemelen işin içine giren para miktarına bağlı olarak müzakerelere girmenin uygun olabileceğini düşünüyordu.`
`Krauss, kayıplarını örtbas etmek için Kinzo'nun kendisini odasına kapatmış olmasından yararlanmış ve Kinzo'nun kişisel mal varlığını zimmetine geçirmişti.`
`Bu nedenle, Kinzo öldüğünde ve miras dağıtıldığında, Krauss bundan sorumlu tutulacaktı.`
`Ama başkanlık koltuğunu {f:5:Beatrice}'e bırakırsa,`
` malvarlığı üzerindeki hakları da alacak ve sonuç olarak mirasın kardeşlere dağıtımı gerçekleşmeyecektir.`
`......Başka bir deyişle, Krauss'un zimmetine para geçirdiğinin diğer kardeşler tarafından bilinmesine gerek kalmayabilirdi...`
`Elbette kardeşler Kinzo'dan korkuyorlardı ama ona bir baba olarak saygı duyup duymadıkları da şüpheliydi.`
`Bu zamana kadar her birinin kendi ailesi, kendi serveti ve kendi hayatı vardı.`
`Kinzo'nun hayallerinin enkaza dönmüş kalıntıları olan Rokkenjima karşılığında yeterince para alabilirlerse,`
` ......Ushiromiya ailesinin adını bırakmaları gibi önemli bir olasılık vardı......`
`Başka bir deyişle, {f:5:Beatrice}'in zaferi bu "oyunda" zaten garantiydi.`
`"{f:5:Beatrice}'in oyununun" galibi olarak değil,`
`{n}..."Kinzo'nun oyunu"nun galibi olarak.`
`...Kinzo kitabeyi asmıştı.`
`{n}Ve bugüne kadar, kimse bunu çözememişti.`
`Yani {f:5:Beatrice} onu "çözmüştü".`
`Başka bir deyişle, bu bir oyundan çok {f:5:Beatrice}'in zafer ilanı gibi...`
`Ancak Kyrie yine de bir şeylerin yolunda gitmediğini hissetti.`
`Eğer bu bir zafer ilanı olsaydı, {f:5:Beatrice}'in sadece altını açıkça göstermesi ve aile reisliğini satın alacağını belirtmesi gerekirdi.`
`Yine de, bu geç aşamada bile, kardeşlere açıkça mezar yazıtını çözmeye çalışmalarını söylüyordu.`
` Tüm altını ve aile reisliği hakkını kitabeyi çözen kişiye vermeyi kabul ettiği bu "yeni oyunu" neden kurmuştu?`
`Kyrie satranç tahtasını birkaç kez ters çevirmeyi denedi.`
`{n}...{f:5:Beatrice}'i bu düşünce tarzına yönlendirebilecek en iyi stratejiyi aradı.`
`...Sonunda, ...tek bir sonuca ulaştı.`
`"...............Kibir,`
` ...belki?`
` Ya da belki,`
` ......oyun mu oynuyor......?"`
`"...Sen neden bahsediyorsun?"`
`"Cadı bize bir meydan okuma mektubu gönderdi ve kitabeyi çözmeye çalışmamızı söyledi.`
` Asla çözemeyeceğimizi düşünerek bizi hafife alıyor olabilir.`
` ......Fakat, onu çözmemiz için en azından son derece küçük bir şans olmalı."`
`"Ne de olsa burada babamın kan bağı olan dört çocuğu var, değil mi?`
` Soruyu soran kişiyle kan bağı olan dört kişi, birlikte çalışmak ve bu varlıkların kendilerinden çalınmasını önlemek için çılgınca çabalasa,`
` bilmecenin cevabını şans eseri bulabilirdi."`
`Cadının müzakerelerde kardeşlere kıyasla daha üstün bir konumda olmasının nedeni, saklı altının yerini yalnızca onun bilmesiydi.`
`Ancak bu saklı yer ondan başka biri tarafından ortaya çıkarılırsa, cadının üstün konumu parçalanacaktır.`
`"Kısacası, {f:5:Beatrice} bu cadının meydan okuma mektubunu yazarak riskten başka bir şey kazanmaz."`
`"......Tabii ki kardeşlerin ittifakını parçalayacak bir etkisi de olabilirdi,`
` ama tek amacı buysa, ne kadar küçük olursa olsun, neden bu riski alsın ki......?`
` Bence bu pervasızlık."`
`"...Ama belli bir duyguyu aklınızda tutarsanız, bu riski anlamak mümkün hale gelir."`
`"..................`
` ...Ve bunun kibir olduğunu mu söylüyorsunuz?"`
`"Evet, bu doğru.`
` ......İnsanlar ezici bir avantaja sahip olduklarında, kibirli olma eğilimindedirler.`
` Ve bunu yaptıklarında, bazen bu avantajı kaybedenlere göstermek için kasıtlı olarak küçük bir risk alırlar."`
`"......Ölçülü miktarda risk, zafer sevincine biraz baharat katar.`
` Hiçbir şey risksiz bir zafer kadar sıkıcı olamaz."`
`"...............Bunu anlıyorum.`
` Ben de bu tür şeyleri severim.`
` ...Çok iyi anlıyorum."`
`"{f:5:Beatrice}'in mektubunun ardındaki gerçek neden için birkaç makul açıklama düşünmeye çalıştım,`
` ......ama bence bu gerçekten doğru olabilir.`
` ......Mektubun ardında saklı olan duygu...`
`......kibirdi."`
`"............Kibir."`
`"Sanki böylesine zor bir kitabe yazısını anlamamızın imkanı yokmuş gibi bize tepeden bakarak ağırlığını koymaya çalışıyor.`
` ...Hatta şaşırtıcı da olsa, mezar yazıtının babam tarafından değil de kendisi tarafından yazılmış olması bile mümkün olabilir."`
`"......Bana uyar.`
` ......Kitabenin bilmecesini çözdüğünü mü söylüyor?"`
`Eğer çözersem, beni baş yaparlar, değil mi...?`
`...Çözeceğim...`
` Cadının meydan okumasını kabul edeceğim.`
`Sanki diğer beyinsiz kardeşlerim çözebilirmiş gibi.`
`Bunu kendim çözeceğim ve Ushiromiya ailesinin başına geçmeye uygun kişi olduğumu kanıtlayacağım......`
`"Bu meydan okumayı kabul edeceğim.`
` ...Ben...`
`bilmeceyi çözeceğim......"`
